सासे खामानि मावग्रा, जायनि बेरेखायै सामलायगिरिया बिजिरसंनाय जागासिनो दं, बिनि इउनियननि थान्दैजों बेबादि बिजिरसंनायाव थान्दैथि जानायनि जेबो मोन्थाइ गैया, थेवब्लाबो थिसग्राया गावनि गोसो बादियै, बिखौ बेबादि थान्दैथि होनो हायो आरो गनायथि होनो हागौ। बेबादि नायबिजिरसंनायफोराव थार बाथ्राफोरनि जोबोद गोरलै सोंथिफोर जेरै सासे खामानि मावग्राया गाज्रि आखुथाइनि माखासे हाबाफोरखौ मावदोंमोन ना खालामाखैमोन आरो खामानि मावग्राया केस सालायनो थाखाय साबसिनथार आरजाथाव। सरासनस्रायै, नखरारि ट्रिब्युनलनि सिगाङाव नायबिजिरसंनायाव जायखिजाया गाज्रि आखुथाइनि थाखाय दाय होजानाय सासे सुबुंआ गावनि केसखौ सामलायो आरो बेनिखायनो बेखौ बुंनो हाया दि सासे खामानि मावग्रानि बेरेखायै जायखिजाया नायबिजिरसंनायाव मिथिंगायारि न्यायआ दाबि खालामोदि बिथांखौ बिथांनि इउनियननि थान्दैजों थान्दैथि खालामजानांगौ।
